Aus aules aunfunk, wia daut Wuat, un daut Wuat wia bie Gott, un waut Gott wia, wia daut Wuat. 1Mo 1,1; Joh 17,5; 1Joh 1,1-2; Opb 19,13 2Hee wia em Aunfank bie Gott. 3Derch am es aules jemoakt, un onen am es nuscht jemoakt waut jemoakt es. 1Kor 8,6; Kol 1,16-17; Heb 1,2 4En am wia Läwen, un daut Läwen wia daut Licht fa de Menschen. Joh 8,12 5Daut Licht schient em diestren, oba daut diestre haft daut nich vestonen. Joh 3,19
6Doa kjeem een Maun, von Gott jeschekjt, dee heet Johanes. Mat 3,1; Mrk 1,4 7Disa kjeem, om von däm Licht to räden un to zeijen, daut see doaderch aula sullen toom Gloowen komen. Apost 19,4 8Hee wia nich daut Licht, hee wia jeschekjt, no daut Licht hantowiesen.
9Daut wia daut woarhauftje Licht, daut fa aule Menschen schient, dee en dise Welt nenkomen. 10Hee wia en dise Welt, un de Welt wia derch am jemoakt, un de Welt kjand am nich. 11Hee kjeem no daut sienje; oba de sienje neemen am nich opp. Psa 24,1 12Oba aul dee, dee am oppneemen, un aun sienen Nomen jleewen, jeef hee de Macht, Gott siene Kjinja to woaren. Gal 3,26 13Dee sent nich derch Bloot, uk nich derch fleescheljet velangen, uk nich derch irjent eenem Maun sienen Wellen jebuaren, nä, dee sent von Gott jebuaren. Joh 3,5-6
14Un daut Wuat wort Mensch, un wond mank ons. Un wie sagen, woo harlich hee wia, eene Harlichkjeit soo aus een Voda sienem eensjen Sän dee jeft, voll von Jnod un Woarheit. 2Mo 33,18; Jes 60,1; 1Tim 3,16; 2Pet 1,16-17 15Johanes zeijd von am un säd gaunz lud: Dit es dee, von däm ekj säd: No mie woat komen, dee aul ver mie wia, wiels hee wia ea aus ekj. 16Von ut siene Volmot hab wie aula jenomen Jnod un mea Jnod. Joh 3,34; Kol 1,19 17Daut Jesaz wia derch Moses jejäft, oba Jnod un Woarheit kjeemen derch Jesus Christus. Reema 10,4 18Kjeena haft Gott jeemols jeseenen. Oba sien eensja Sän, dee Gott es, un gaunz dicht biem Voda es, dee haft ons aules von am vetalt. 
