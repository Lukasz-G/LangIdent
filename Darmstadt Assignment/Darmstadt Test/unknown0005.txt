Wy kenne Him troch twa middels :
Earst, troch de skepping, ûnderhâlding en regearing fan de hiele wrâld. Want dizze wrâld is foar ús eagen as in
prachtich boek1
, dêr’t alle skepsels, de grutte en de lytse, yn binne as letters, dy’t ús de ûnsjenbere dingen fan
God ferstean en trochsjen litte, nammentlik syn ivige macht en godlikens, sa’t de apostel Paulus yn Romeinen 1 :
20 seit. Dy dingen binne foldwaande om de minsken te oertsjûgjen, dat se binne net te ûntskuldigjen.
Twads makket Er him noch klearder en folsleiner oan ús bekend troch syn hillich en godlik Wurd2
, dat wol sizze,
safolle as wy yn dit libben nedich hawwe ta syn eare en ta de sillichheid fan dy’t sines binne.
1
Ps 19 : 2 – 5; 2
Ps 19 : 8, 9; 1 Kor 1 : 18 – 21.
Artikel 03 --- It Wurd fan God
Wy belide dat dit Wurd fan God net sprutsen is, allinne omdat in minske dat sels woe; nee, dreaun troch de
hillige Geast hawwe minsken út namme fan God sprutsen, sa’t de apostel Petrus seit (2 Petrus 1 : 21).
Dêrnei hat God troch de bysûndere soarch dy’t Er foar ús en ús heil hat, syn tsjinstfeinten, profeten en apostels
hjitten, syn iepenbiere Wurd op skrift te bringen1
; en Hysels hat mei eigen fingers de twa platen fan de wet
skreaun2
. Dêrom neame wy sokke skriften hillige en godlike Skriften3
.
Ex 34 : 27; Ps 102 : 19; Iep 1 : 11, 19; Ex 31 : 18; 2 Tim 3 : 16.
Artikel 04 --- De kanonike boeken
Wy ûnderskiede yn de hillige Skrift twa dielen : it Alde en it Nije Testamint. Dat binne kanonike boeken, dêr’t
neat tsjin ynlein wurde kin.
Dêrta wurde yn Gods tsjerke dizzen rekkene :
- de boeken fan it Alde Testamint : de fiif boeken fan Mozes, te witten Genesis, Exodus, Leviticus,
Numeri, Deuteronomium, Jozua, Rjochters, Ruth, 1 Samuël, 2 Samuël, 1 Keningen, 2 Keningen, 1
Kroniken, 2 Kroniken, Ezra, Nehemia, Ester, Job, Psalmen, de trije boeken fan Salomo, te witten
Spreuken, Preker, Heechliet, de fjouwer grutte Profeten, te witten Jesaja, Jeremia (mei de 
2
Kleilieten), Ezechiël, Daniël en fierder de tolve lytse Profeten, te witten Hoséa, Joël, Amos,
Obadja, Jona, Micha, Nahum, Habakuk, Sefanja, Haggai, Sacharja en Maleächy;
- de boeken fan it Nije Testamint : de fjouwer Evangelisten Mattéus, Markus, Lukas, Johannes, de
Hannelingen fan de apostels, de trettjin*) brieven fan de apostel Paulus, te witten oan de Romeinen,
twa oan de Korintiërs, oan de Galatiërs, oan de Efeziërs, oan de Filippiërs, oan de Kolossers, twa
oan de Tessalonikers, twa oan Timoteüs, oan Titus, oan Filémon; it brief oan de Hebreeërs, de sân
oare brieven, te witten it brief fan Jakobus, twa brieven fan Petrus, trije fan Johannes, it brief fan
Judas; de Iepenbiering fan de apostel Johannes.
*)
Yn de oarspronklike ferzy stiet: fjirtjin. Doetiids waard ek it brief oan de Hebreeërs foar in brief fan Paulus hâlden.
Artikel 05 --- It gesach fan de hillige Skrift
Al dizze boeken en dizze allinne ûntfange1
 wy as hillich en kanonyk, om ús leauwen dêrneffens te rjochtsjen,
dêrop te grûnjen en dêrmei te befêstigjen2
. En wy leauwe sûnder iennige twivel, alles dat dêryn stiet.
Dat dogge wy net sasear om’t de tsjerke se oannimt en foar kanonyk hâldt, mar benammen om’t de hillige Geast
yn ús herten tsjûget, dat se fan God binne3
. Hja drage boppedat it bewiis dêrfan ek yn harsels, mei’t sels de
blinen taaste kinne dat de dingen dy’t dêryn foarsein binne, barre4
.
1
1 Tess 2 : 13; 2
2 Tim 3 : 16, 17; 3
1 Kor 12 : 3; 1 Joh 4 : 6; 1 Joh 5 : 6b; 4Deut 18 : 21, 22; 1 Ken 22 : 28; Jer 28 : 9; Ezech 33 : 33.
Artikel 06 --- It ferskil tusken de kanonike en de apokrife boeken
Wy meitsje ûnderskied tusken dizze hillige boeken en de apokryfe, nammentlik it tredde en fjirde boek fan Ezra,
it boek Tobit, it boek Judit, it boek Wysheid fan Salomo, Jezus Sirach, it boek Barûch, de tafoegingen oan de
histoarje fan Ester, it Gebed fan de trije mannen yn it fjoer, de Skiednis fan Suzanne, fan Bel en de Draak, it
Gebed fan Manasse en de twa boeken fan de Makkabeeërs.
Dy boeken mei de tsjerke wol lêze en hja kin dêr ek wol learing út nimme, foarsafier’t se oerienkomme mei de
kanonike boeken. Hja hawwe lykwols net sa’n krêft en gesach dat hokker punt fan it leauwen of fan de kristlike
religy troch it tsjûgnis fan de apokrife boeken befêstige wurde kinne soe; lit stean dat se de autoriteit fan de oare,
hillige boeken ferminderje kinne soenen.
Artikel 07 --- De folsleinens fan de hillige Skrift
Wy leauwe dat dizze hillige Skrift de wil fan God folslein befettet en dat alles wat de minske leauwe moat om
behâlden te wurden1
, dêr foldwaande yn leard wurdt. Dêryn hat God wiidweidich beskreaun op hokker wize Hy
easket dat wy Him tsjinje sille. Dêrom is it de minsken, al wienen it ek apostels, net tastien oars te learen as ús
no leard is troch de hillige Skriften2
 : ja, al wie it ek in ingel út ’e himel, sa’t de apostel Paulus seit. (Galatiërs 1 :
8). It is ferbean, oan it Wurd fan God wat ta of ôf te dwaan3
(ferl. Deuteronomium 4 : 2). Dêrút docht wol bliken,
dat wat dêryn leard wurdt tige folmakke is en oer alle boegen folslein4
. 
